---
title: Jozef Podprocký 80
date: 2024-06-14
link: https://www.ticketportal.sk/event/Jozef-Podprocky-80
linkName: ticketportal.sk
summary: Pri príležitosti nedožitých skladateľových 80. narodenín súbor Quasars Ensemble prináša rozsiahly prierez jeho komornou tvorbou. Viac informácií o podujatí nájdete na linku.
lang: sk
slug: jozefpodprocky80
---

 Dejiny slovenskej hudobnej kultúry formovalo niekoľko kľúčových osobností, ktoré profesionalizovali hudobné inštitúcie a vychovali viacero skladateľských generácií. Jednou z nich bola legenda slovenského kompozičného umenia a pedagogiky, „moderný tradicionalista“ Jozef Podprocký.

Jeho vplyv na hudobný rozvoj Košíc, ako aj celej profesionálnej hudobnej scény na Slovensku, bol fatálny. Z jeho vedomostí, ako aj z jeho morálnej podpory, ťažilo množstvo skladateľov a profesionálnych umelcov s medzinárodným renomé vrátane hudobníkov súboru Quasars Ensemble. Ako riaditeľ Štátnej filharmónie Košice radikálne modernizoval dramaturgickú koncepciu inštitúcie. Vo svojom skladateľskom odkaze dokázal prepájať ideál krásy klasickej hudobnej formy s avantgardnejšími estetickými prúdmi, neustále obkolesený milovaným folklórom.

Pri príležitosti nedožitých skladateľových 80. narodenín súbor Quasars Ensemble prináša rozsiahly prierez jeho komornou tvorbou.